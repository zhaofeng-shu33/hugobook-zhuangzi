---
title: "外篇胠篋第十"
date: 2017-10-17T15:26:15Z
draft: false
---

將為胠篋探囊發匱之盜而為守備  則必攝緘縢 固扃鐍  此世俗之所謂知也 
然而巨盜至  則負匱揭篋擔囊而趨  唯恐緘縢扃鐍之不固也 
然則鄉之所謂知者  不乃為大盜積者也

嘗試論之  世俗之所謂至知者 有不為大盜積者乎 所謂至聖者 有不為大盜守者乎 
何以知其然邪 昔者龍逢斬 比干剖 萇弘胣 子胥靡 故四子之賢而身不免乎戮 
故跖之徒問於跖曰：「盜亦有道乎【四】？」跖曰：「何適而無有道邪【五】！」夫妄意室中之藏 聖也；入先 勇也；出後 義也；知可否 知也；分均 仁也。五者不備而能成大盜者 天下未之有也。【六】由是觀之 善人不得聖人之道不立 跖不得聖人之道不行【七】；天下之善人少而不善人多 則聖人之利天下也少而害天下也多【八】。故曰 脣竭則齒寒 魯酒薄而邯鄲圍 聖人生而大盜起【九】。掊擊聖人 縱舍盜賊 而天下始治矣【一０】。夫川竭而谷虛 丘夷而淵實。聖人已死 則大盜不起 【一一】天下平而無故矣【一二】。
